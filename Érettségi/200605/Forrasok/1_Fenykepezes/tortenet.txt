Egy francia feltaláló, Nicéphore Niépce litográfiák készítése közben jutott el a fényképezéshez. A rajzokat akkoriban kézzel másolták át a litográfiás kõre. Niépce azonban nem tudott rajzolni. Szorultságában kidolgozott egy módszert: a képeket fénnyel másolta át. A metszetet olajjal kente be, hogy átlátszó legyen, ezután fényérzékeny oldattal bevont lemezre helyezte, és az egészet a napra tette. A metszet világos részei alatt néhány óra múlva megkeményedett az oldat, a sötét részek alatt azonban továbbra is lágy maradt. Niépce a lágy oldatot lemosta, és a lemezen megjelent a metszet tartós, pontos másolata.
1826/27-ben egy ónlemezes camera obscurával elkészítette az elsõ természetfotót: házának egyik felsõ ablakából lefényképezte az udvart. Közben a nap keletrõl nyugatra haladt, ezért a kép olyan, mintha a ház mindkét oldalán sütne a nap. 
Niépce heliografikus (napsugaras) eljárásának végsõ célja a nyomtatás volt, de felvételeit alulexponálta, ezért nem tudott belõlük nyomólemezt készíteni.
Louis Jacques Mandé Daguerre díszlettervezõként dolgozott. 1822 és 1839 között a párizsi Diorama társtulajdonosa volt; ebben a teremben híres helyek és történelmi események hatalmas festményeit állították ki. A képeket átlátszó papírra vagy muszlinra festették, és gondosan megválogatott fényeffektusokkal életszerû jeleneteket komponáltak a díszletbõl.
Az elsõ vázlatokat Daguerre is camera obscurával készítette. A camera obscura képeit fény segítségével szerette volna rögzíteni, de kísérletei kudarcot vallottak. Amikor tudomást szerzett Niépce munkájáról, írt a feltalálónak. 1829 decemberében társultak Niépce heliografikus módszerének továbbfejlesztésére. Ettõl kezdve Daguerre Niépce anyagaival -ezüstözött rézlemezekkel és jóddal- dolgozott, de csak 1835-ben, Niépce halála után ért el eredményt. Véletlenül fedezte fel, hogy a jódozott ezüstön látens kép keletkezik, és ezt higanygõzzel lehet "elõhívni", láthatóvá tenni, mert a higanygõz az exponált részekre telepszik. Az expozíciós idõ nyolc óráról 30 percre csökkent. A kép azonban nem volt tartós. Ha fényt kapott, az exponálatlan ezüstös részek elsötétedtek.
1837-re Daguerre a rögzítés módját is megtalálta: konyhasóval oldotta le az exponálatlan ezüst-jodidot. Ugyanebben az évben ezüstözött rézlemezre lefényképezte a mûtermét. A fotó hûsége és részletgazdagsága miatt is érdekes. Niépce-szel kötött szerzõdése ellenére a módosított eljárást Daguerre önmagáról nevezte el dag(u)errotípiának. 1839-ben Daguerre és Niépce fia a dagerrotípia és a heliográfia kizárólagos jogát életjáradék fejében eladta a francia kormánynak.
William Henry Fox Talbot aki a Cambridge-i Egyetemen szerzett tudományos ismereteket, mit sem tudott Wedgwood és a francia feltalálók munkájáról. 1833-ban Itáliában töltötte a szabadságát, amikor eszébe ötlött, hogy a camera obscura képét kémiai eljárással kellene megörökíteni. 1835-re ki is dolgozta a módszert: a papírt úgy tette fényérzékennyé, hogy felváltva áztatta konyhasó (nátrium-klorid) és ezüst-nitrát oldatába. A papír rostjaiban ezüst-klorid keletkezett. Fény hatására az ezüst-kloridból finom eloszlású ezüst vált ki, s ez sötét foltokban jelent meg a papíron. A negatívról elvben akármennyi pozitívot is készíthettek úgy, hogy a fényérzékeny papírt rátették a negatívra, és megvilágították. Talbot rögzítési módszere azonban nem volt megfelelõ, ezért 1839-ben Sir John F. W. Herschel azt javasolta, hogy a negatívokat nátrium-hiposzulfittal (mai nevén nátrium-tioszulfáttal) rögzítsék, és másolás elõtt viasszal is kezeljék, hogy a papír szemcsésségét csökkentsék.
Angliába 1839 januárjára érkezett el a Daguerre-eljárás híre. Talbot azonnal publikálta, és részletesen el is magyarázta a Royal Society tagjainak, hogyan készít "fényszülte rajzokat".
Talbot 1840-ben felfedezte, hogy a galluszsav alkalmas a látens kép elõhívására. Egy 6,5x8,5 hüvelykes (kb. 16x21 cm-es) negatív elkészítéséhez mindössze egy perc expozíciós idõre volt szükség. A papírképek ezentúl felvették a versenyt a dagerrotípiákkal. 1851-ben Frederick Scott Archer kidolgozta a nedves üveglemezes (kollódiumos) eljárást, amellyel végre másodperces expozíciós idõkkel dolgozhattak az eddigi több perc helyett.
1871-ben Richard Leach Maddox felfedezi a száraz lemezes eljárást, melyet 1878-ban Charles Harper Bennett tökéletesít egy véletlen felfedezés során. Bennett kandallója mellett felejtett fotólemezeinek érzékenysége a hõ hatására a hatvanszorosára nõtt. Így végre elérkezett az egy másodperc alatti expozíciók kora, vagyis megkezdõdhetett a riport felvételek készítése.
A kézi fényképezõgépek közül a Kodak, George Eastman találmánya lett a legnépszerûbb. Üveglemez helyett egy tekercs negatív filmet tettek bele, amelyre 100, kb. 6 cm átmérõjû, kör alakú kép fért el. Az utolsó negatív exponálása után az egész gépet visszaküldték az Eastman-gyárakba, ahol a tekercseket elõhívták, és a papírképeket is elkészítették.
Oscar Barnack több mint tíz éves fejlesztõ munkáját követõen 1925-ben a wetzlari Leitz gyár piacra dobja a Leica nevû fényképezõgépet a hozzá tervezett 24 x 36 mm-es képméretû 36 felvétel elkészítésére alkalmas negatívval.
